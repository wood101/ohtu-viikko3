# Stop, Continue, More of, Less of Wheel

10-25 minuuttia pitkä retrospektiivi. Piirretään ympyrä, jossa on 5 segmenttiä; aloita, lopeta, jatka, lisää, vähemmän.

Jäseniltä kysytään kommentteja segmentteihin liittyen. Mitä pitäisi aloittaa, jota ei vielä tehdä? Mikä pitäisi lopettaa, josta ei ole mitään hyötyä? Mitä toimintaa haluamme jatkaa? Mitä pitäisi olla enemmän tai vähemmän?

Jäsenet kirjoittavat segmentteihin kommentteja täysin vapaasti.

Isommilla tiimeillä kannattaa pilkkoa porukka pienempiin ryhmiin ja yksi ryhmä keskittyy yhteen kategoriaan prosessissa, kuten testaus tai vaatimukset. Tämän jälkeen he tuovat oman ympyränsä muille ja esittelevät sen.

# Glad, Sad, Mad

Koko retrospektiivi kestää maksimissaan tunnin.

Jäsenet käyttävät 10-15 minuuttia kirjoittaakseen lappuihin kommentteja sprintistä. 

Sitten lapun tekijät kertovat lapuista tarkemmin ja laittavat ne esille. Laput laitetaan yhteen kolmesta kategoriasta riippuen siitä, minkälainen olo tekijällä on kommenttia kohtaan. Kategoriat ovat: Glad (iloinen), Sad(surullinen) tai Mad(vihainen). Tähän kuluu 10-15 minuuttia.

Yksi henkilö organisoi laput toistensa viereen, jos kommentit koskevat samoja asioita. Tähän kuluu 5 minuuttia.

Kun laput on organisoitu, niin jäsenet antavat ääniä sovitun määrän eri lapuille. Tähän kuluu maksimissaan 10 minuuttia.

Tämän jälkeen valittu henkilö johtaa keskustelua lappujen kommenteista järjestyksessä: eniten ääniä saanut lappu eka ja vähiten viimeisenä.